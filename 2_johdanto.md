## Johdanto

Olemme Cyberdyne Systems, uusi käyttäjien tietojen hallintaan keskittyvä yritys. Olemme jo pitkään miettineet, miten saisimme opetusympäristöstä hallitumman. Erityisesti opettajilla ja muulla henkilökunnalla on ollut vaikeuksia pitää kirjaa opiskelijoiden läsnäoloista ja tehtävien palautuksista yms. tarkkaa seurantaa vaativista toimenpiteistä. Loimme tämän projektin, jotta voisimme tarjota oppilaitoksille juuri näihin tarkoituksiin soveltuvan applikaation.

Cyberdyne Systems on kolmen kunnianhimoisen opiskelijan projekti, jonka tavoitteena on luoda markkinoille uusi standardi käyttäjien seurantaan liittyen. Tähän ongelmaan on nyt tarjolla ratkaisu. Saammeko esitellä: Skynet!

Skynet on uusi käyttäjien seurantaan ja tiedon keräämiseen luotu applikaatio. Sen alustana toimivat yleisimmät älypuhelinten käyttöjärjestelmät: iOS, Android ja Windows. Skynetin toiminta perustuu automatisoituun algoritmiin, joka asentaa käyttäjän älypuhelimelle suojatun ohjelmiston. Kyseinen ohjelmisto asentuu käyttäjän laitteelle automaattisesti, kun tämä ilmoittautuu lukukaudelle. Tästä eteenpäin ohjelmisto aktivoituu aina käyttäjän saapuessa kampusalueelle, ja kytkeytyy pois käyttäjän poistuessa koulun alueelta. Ohjelmistoa voidaan käyttää myös käyttäjän muiden tietojen keräämiseen, vaikka tämä tieto ei liittyisikään itse opiskeluun. Ohjelmistossa on muutamia palveluita myös opiskelijoille.

Skynetin käyttöönoton jälkeen opiskelijoiden seurannasta tulee huomattavasti vaivattomampaa, ja kurssien asiat pysyvät paremmin järjestyksessä. Läsnäolon tiedot kuittaantuvat automaattisesti opiskelijan saapuessa opetustilaan, ja tehtävien palautukset hoituvat napin painalluksella. Toivottavasti otatte Skynet-applikaation omaksenne. Tie kohti parempaa huomista voi alkaa!
